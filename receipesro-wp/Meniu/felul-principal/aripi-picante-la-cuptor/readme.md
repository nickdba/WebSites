# Aripi picante la cuptor

Aceste aripi delicioase pot fi folosite ca meniu principal sau ca aperitive.  
Sunt foarte asemanatoare cu reteta de `Aripi picante prajite`, dar un pic mai dietetice si mai usor de facut in cantitati mari.

## Cuprins

1. [Ingrediente](#ingrediente)
2. [Vase, ustensile si aparate](#vase-ustensile-aparate)
3. [Instructiuni](#instructiuni)
4. [Notite](#notite)

<a id="ingrediente"></a>

## Ingrediente

### Condimente si plante aromatice

- 3 lingurite sare de roca
- 1 ligura boia
- 2 lingurite piper
- 2 lingurite praf de usturoi
- 2 lingurite seminte coriandru macinate
- 1 lingurita citronela
- 1 lingurita boia iute

### Restul de ingrediente

- 2kg aripioare superioare
- 4 linguri faina
- 1 ou
- 2 linguri de ulei
- Apa

<a id="vase-ustensile-aparate"></a>

## Vase, ustensile si aparate

- Un bol mare
- O cratita de 5l
- Tava cu folie de copt

<a id="instructiuni"></a>

## Instructiuni

Spalati bine aripioarele pentru a inlatura cat mai mult din sange.  
Transferati aripile in cratita. Peste ele adaugati:  
2 ligurite de sare de roca sau cam dublu daca folositi sare normala de bucatarie.  
1 lingurita piper.  
1 lingurita praf de usturoi.  
1 lingurita seminte coriandru macinate.  
Adaugati apa in cratita cat sa acopere aripile.
Fierbeti cam 15 minute (20 de minute in total pe foc).  
Cum incepe apa sa fiarba, puneti o strecuratoare de ceai cu citronela in cratita pentru 3-4 minute.

In bol adaugati faina si restul de condimente.
Amestecati incontinuu in timp ce adaugati oul, uleiul, si apa.  
Apa trebuie adaugata pana cand aluatul devine asemanatoar cu maioneza ca vascozitate.

Dupa ce au fiert, scurgeti aripile bine si lasati-le sa se raceasca putin.  
Apoi puneti-le in bol si amestecati totul cu o lingura mare, astfel incat fiecare aripa sa fie acoperita de condimente.  
Puneti aripile in tava de cuptor cu folie de copt. Apoi la cuptor 30 de minute la 190 grade C, setarea ventilator.

<a id="notite"></a>

## Notite

Pe viitor am sa incerc putin praf de copt si lamaie.
